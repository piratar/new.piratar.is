---
title: Þórhildur Sunna Ævarsdóttir
layout: representative
lang: is
category: parliament
image: "/uploads/ThorhildurSunna-headshot.jpg"
description: Þingmaður Pírata
representative: þórhildur-sunna
phone: ''
email: thorhildursunna@althingi.is
details: Reykjavíkurkjördæmi suður
social:
  twitter: https://twitter.com/sunnago
  facebook: https://www.facebook.com/sunnapirati/
  instagram: https://www.instagram.com/nomad.sun/
external: https://www.althingi.is/altext/cv/is/?nfaerslunr=1270
roles:
- title: Varaformaður þingflokks Pírata
- title: Formaður stjórnskipunar- og eftirlitsnefndar
  url: https://www.althingi.is/thingnefndir/fastanefndir/stjornskipunar--og-eftirlitsnefnd/
- title: Formaður Íslandsdeildar Evrópuráðsþingsins
- title: Formaður nefndar um endurskoðun lögræðislaga

---
Þórhildur Sunna Ævarsdóttir er Alþingismaður Reykjavíkurkjördæmis suður síðan í kosningum 2017 en áður Suðvesturkjördæmis 2016–2017.

Þórhildur Sunna er **lögfræðingur, blaðamaður og Pírati**. Lögfræðina lærði hún í fjórum háskólum víðsvegar um Evrópu (Þýskalandi, Grikklandi og Hollandi), þar sem hún sérhæfði sig í alþjóðalögum, Evrópulögum, mannréttindum og alþjóðlegum refsirétti. Eftir útskrift úr mastersnámi með **frá háskólanum í Utrecht árið 2013** og þar til hún settist á þing fyrir Pírata, starfaði hún sem blaðamaður og við ritstörf tengd mannréttindum.

Pírötum kynntist Þórhildur Sunna í janúar 2015 í gegnum Smára McCarthy. Þar fann hún sig meðal fólks með sömu hugsjónir og framtíðarsýn. **Mannréttindi minnihlutahópa og jaðarsettra einstaklinga** eru henni sérstaklega hugleikin. Hún hefur einbeitt sér að réttindum flóttamanna, fatlaðs fólks, fanga og vímuefnanotenda, ásamt réttindum fólks með geðraskanir og geðfötlun. Markmiðið er að styrkja réttarstöðu og -vernd þessara hópa og besti staðurinn til þess er Alþingi Íslendinga.

Líkt og allir Píratar telur Þórhildur Sunna augljóst ða breyta þurfi stjórnarskránni, st**jórnsýslulögum og lögum um opinbera starfsmenn** til þess að hægt sé að byggja upp gott réttarkerfi á Íslandi sem allir geta stólað á. Eins vill hún að stórefla þær stofnanir sem fara með eftirlitshlutverk gagnvart hinu opinbera. Gagnsæi og aðrar varnir gegn spillingu vill hún koma á fót með m.a. sjálfstæðu eftirliti með störfum lögreglu ásamt því að setja á fót sérstaka stofnun eða deild innan embættis ríkissaksóknara sem rannsakar spillingu og brot opinberra starfsmanna í starfi.

Þórhildur Sunna telur mikilvægt að Ísland taki skýra afstöðu gegn stríði og standi þess í stað með friði og mannréttindum á alþjóðavettvangi.
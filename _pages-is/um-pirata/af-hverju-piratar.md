---
title: Af hverju Píratar?
layout: page
menu:
  current: about-pirates
  menus:
  - about-pirates
  - policies
  weight: 2
files:
- {}
show-title: true
published: false

---
Allt frá stofnun Pírata á Íslandi hefur markmiðið verið skýrt – réttlátt samfélag sem hvetur til lýðræðislegrar þátttöku allra þeirra sem vilja, með gagnsæi og ábyrgð að leiðarljósi.

Píratar hafa undanfarin ár verið leiðandi í baráttunni gegn spillingu, frændhygli og fúski. Á sama tíma hafa þeir hvatt til aukinnar lýðræðislegrar þátttöku, staðið fyrir vernd borgararéttinda og barist kröftulega fyrir nýrri stjórnarskrá.

En Píratar láta sér ekki duga að lofa öllu fögru, blómlegt félagsstarf Pírata byggir á sameiginlegri ákvarðanatöku, frumkvæði, valddreifingu og uppbyggilegum skoðanaskiptum. Grasrót Pírata er einstaklega fjölbreyttur hópur og eru öll velkomin til að taka eins mikinn eða lítinn þátt eins og hentar.

Grunnstefna Pírata er leiðarljós hreyfingarinnar og vísa allar samþykktar stefnur flokksins í hana.
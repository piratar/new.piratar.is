---
title: Halldóra Mogensen
layout: representative
lang: is
category: parliament
description: Þingmaður Pírata
image: "/assets/img/halldora-mogensen.jpg"
representative: halldóra-mogensen
email: halldoram@althingi.is
details: Reykjavíkurkjördæmi norður
external: https://www.althingi.is/altext/cv/is/?nfaerslunr=1218
roles:
- title: Formaður þingflokks Pírata síðan 2019.
- title: Alþingismaður Reykjavíkurkjördæmis norður síðan 2016 (Píratar).
- title: Velferðarnefnd 2017– (formaður 2017–).
  url: https://www.althingi.is/thingnefndir/fastanefndir/velferdarnefnd/
- title: Íslandsdeild Alþjóðaþingmannasambandsins 2017, Íslandsdeild þings Öryggis-
    og samvinnustofnunar Evrópu 2017.
social:
  facebook: https://www.facebook.com/profile.php?id=100009752916877
  twitter: https://twitter.com/Halldoramog
  instagram: https://www.instagram.com/halldoramogensen/?hl=en

---
Halldóra Mogensen er þingkona Pírata i Reykjavíkurkjördæmi Norður síðan 2016.

Hér er um að ræða þingmann með djúpstæða réttlætiskennd og löngun til að vera samfélaginu til gagns með jöfn tækifæri fyrir alla að leiðarljósi. Þetta er ástæða þess að Halldóra gekk til liðs við Pírata sumarið 2012 og tók virkan þátt í uppbyggingu hreyfingarinnar frá upphafi. Í grunngildum Pírata sér Halldóra leiðarvísi að því drauma samfélagi sem hún vill búa í.

Halldóra er mikill talsmaður borgaralauna. Í skilyrðislausri grunnframfærslu sér hún það raunverulega frelsi sem felst í jöfnum tækifærum fyrir alla og  grunn að því að byggja upp lýðræðislegra samfélag, þar sem einstaklingar hafa bæði meiri tíma, sem og tækifæri til að vera raunverulegir þátttakendur í uppbyggingu nýs samfélags.

Helstu baráttumál Halldóru snúast um að útrýma fátækt og skapa jöfn tækifæri til þess að einstaklingurinn geti verið raunverulega frjáls. Innleiðing nýju stjórnarskránnar er þar stórt atriði í átt að uppfærslu á stjórnkerfinu í tak við þau tækifæri sem tækniframfarir bjóða upp á.

Halldóra leggur áherslu á að skoða hlutina heildrænt, hvernig hlutir tengjast svo hægt sé að ráðast á rót vandamála og finna góðar lausnir. Með aukinni aðkomu almennings að stefnumótun og ákvarðanatökum telur Halldóra að hægt sé að uppræta þá skammtímahugmyndafræði sem virðist ráða ríkjum í núverandi kerfi og leggja grunn að betri samfélagsmynd þar sem horft er til framtíðar.
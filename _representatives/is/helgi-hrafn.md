---
title: Helgi Hrafn Gunnarsson
layout: representative
lang: is
category: parliament
description: Þingmaður Pírata
image: "/assets/img/helgi-hrafn.jpg"
representative: helgi-hrafn
details: Reykjavíkurkjördæmi norður
email: helgihrafn@althingi.is
social:
  facebook: https://www.facebook.com/helgihg
  twitter: https://twitter.com/helgihg
  instagram: https://www.instagram.com/helgihg/
external: https://www.althingi.is/altext/cv/is/?nfaerslunr=1166
roles:
- title: Allsherjar- og menntamálanefnd 2018 - 2019
  url: https://www.althingi.is/thingnefndir/fastanefndir/allsherjar--og-menntamalanefnd/
- title: Alþingismaður Reykjavíkurkjördæmis norður 2013–2016 og síðan 2017
- title: 5. varaforseti Alþingis síðan 2019.

---
Helgi Hrafn Gunnarsson er Alþingismaður Reykjavíkurkjördæmis norður. Fyrst á árunum 2013–2016 en settist aftur á þing árið 2017. 

Helgi Hrafn er fæddur 22. október 1980 í Reykjavík. Hann hefur starfað við forritun og kerfisstjórnun í um 15 ár. Allt sem varðar mannskepnuna og hennar hætti kveikir hjá honum áhuga, en sérstaklega tungumál og trúarbrögð. 

Helgi Hrafn hefur mikla námsþörf og eru tungumál ríkjandi áhugamál, en hann hefur m.a. lært þýsku, frönsku og klassíska arabísku, mannkynssögu, alþjóðastjórnmál, eðlisfræði, einstaka stærðfræðiþraut og allt sem varðar mannkyn og vísindi.

Helgi Hrafn er Pírati vegna þess að honum finnst að síðan um aldamótin 2000 hefur ágangur ýmissa ríkisstjórna og stórfyrirtækja gegn upplýsingafrelsi gengið svo langt umfram velsæmis- og skynsemismörk að ekki verður lengur við unað.

Internetið telur Helgi Hrafn það besta sem hefur komið fyrir mannkynið síðan prentvélin var fundin upp, en hann sér nú raunverulega hættu á því að þau tækifæri sem internetið býður upp á verði skemmd með nær algeru skilningsleysi núverandi yfirvalda á þessum nýja heimi, upplýsingaöldinni.